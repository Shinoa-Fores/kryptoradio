---
layout: layout
lang: fi
---

<h2 id="general">Mikä on kryptoradio</h2>
<p>Kryptoradio is a kryptovaluttoja varten suunniteltu tiedonsiirtojärjestelmä, joka</p>
<ul>
<li>siirtää Bitcoin-transaktioita, -blokkeja ja valuuttakursseja,</li>
<li>on reaaliaikainen,</li>
<li>käyttää antenni-TV:n (<a title="Digital Video Broadcasting — Terrestrial" href="https://en.wikipedia.org/wiki/DVB-T">DVB-T</a>) lähettimiä kaikkialla maailmassa.</li>
<li><strong>Bitcoineja ilmassa</strong>, kirjaimellisesti.</li>
</ul>

<img src="images/as_featured_on.png" title="Mediaosumia, kuten Slashdot, Bittiraha.fi, BoingBoing ja Bitcoins.net" />

<p>Mikä tahansa yksisuuntainen tiedonsiirtokanava, jossa on riittävä
virheenkorjaus, soveltuu tämän projektin käyttöön. DVB-T:n lisäksi on
olemassa useita muitakin mahdollisia tapoja siirtää Bitcoin-dataa,
kuten FM-radiolähetysten alikantoaallot, amatööriradiot ja
DAB. Koelähetystä varten valitsimme DVB-T:n sen joustavuuden ja laajan
käyttöalueen ansiosta, joka näkyy sinisenä allaolevassa kartassa
(lähde: <a href="https://en.wikipedia.org/wiki/File:Digital_broadcast_standards.svg">Wikipedia</a>).</p>
<img src="images/640px-Digital_broadcast_standards.png"
title="Antenni-TV-järjestelmät maailmassa. Public domain. Lähde:
Wikipedia." />

<h3 id="why">Miksi?</h3>

<img id="pasila" src="images/pasilan_linkki.png" title="YLE:n linkkitorni Pasilassa. CC-BY-SA 3.0" />

<p>Pääasialliset motivaattorit ovat</p>
<ul>
<li>ennennäkemättömien laitteiden ja sovelluksien luomisen mahdollistaminen,</li>
<li>bitcoin-verkon vikasietoisuuden parantaminen,</li>
<li>bitcoinin maksuvälineenä käytön edistäminen, ja tietysti
<li><strong>koska se on mahdollista!</strong></li>
</ul>

<p>Bitcoinista pyritään tekemään vähemmän riippuvainen Internetistä. Muun
muassa Bitcoinin pääkehittäjiin lukeutuva Greg Maxwell on kannustanut
tähän. Yksi tapa tavoitteen saavuttamiseksi olisi
käyttää <a href="https://www.torproject.org/">Tor-verkkoa</a>
kätkemään Bitcoin-liikenne julkisesta Internetistä. Tämä ei kuitenkaan
ole omiaan lisäämään Bitcoinin saavutettavuutta uusien käyttäjien
kannalta. Päätimme ajatella suuremmin ja <strong>käyttää julkista
infrastruktuuria</strong> Bitcoin-maksujen välittämisessä.</p>

<p style="max-width: 27.5em;" class="cite">Alternative blockchain transports are critical to the success and survivability of the Bitcoin system.<span class="by">Bitcoin core developer Greg Maxwell</span></p>

<p>Tämä lähestymistapa myös mahdollistaa <strong>edullisten
vastaanottimien</strong> toteuttamisen, jotka eivät tarvitse
kännykkäyhteyttä pystyäkseen vastaanottamaan bitcoin-liikennettä ja
reagoimaan suoritettaviin maksuihin. Tämä mahdollistaa bitcoin-maksuja
vastaanottavien laitteiden luomisen, jotka voivat käytännössä olla mitä
tahansa kassapäätteistä pyykinpesukoneisiin. Jos laitteen tarvitsee
seurata ainoastaan omaa maksuliikennettään, mahtuu tarvittava sovellus
jopa ARM-mikrokontrollerin muistiin.</p>

<p>Kryptoradio mahdollistaa tämän lisäksi myös pääsyn Bitcoin-verkkoon
sellaisissakin ympäristöissä, joissa on saatavilla ainoastaan heikkolaatuinen
Internet-yhteys. Foliohattutyyppejä saattaa myös
kiinnostaa, että tämän avulla on mahdollista <strong>kytkeytyä
Bitcoin-verkkoon näkymättömästi</strong>! Internet-yhteyttä tarvitaan
vain silloin, kun halutaan itse lähettää rahaa.</p>

<p>Datavirta voi sisältää myös muuta aineistoa, kuten
<strong>valuuttakursseja</strong> bitcoin-verkon ja valtiollisten
valuuttojen välillä. Lisäksi on mahdollista välittää
myös <strong>muita kryptovaluuttoja</strong> Bitcoinin lisäksi.</p>

<h3 id="when">Mitä seuraavaksi?</h3>

<a href="http://www.digita.fi/files/705/Kanavanippu_E.pdf">
  <img id="finland"
       src="images/digita_mux_e.png"
       title="Digitan E-multipleksin peittoalue. Piirretty alkuperäisen pohjalta." />
</a>

<p>Meillä on yhteistyökumppani, joka kattaa koelähetyksestä aiheutuvat
kustannukset. Koelähetys alkaa <strong>1.9.2014</strong> ja kestää
kaksi kuukautta. Lähetyksen peittoalueelle kuuluu 95% Suomen
väestöstä, eli noin <strong>5 miljoonaa</strong> ihmistä. Lisää
tietoa <a href="/lehdisto">lehdistötiedotteessa</a>.</p>

<p>Koodilehdon aikomuksena on aloittaa säännölliset lähetykset pian
koelähetysten päätyttyä.  Lähetyksen kuukausikustannukset liikkuvat
n. <strong>2000 euron</strong> tienoilla (ALV sisältyy). Etsimme tällä
hetkellä yhteistyökumppaneita.</p>

<p>Olemme myös tutkineet hiukan
Bitcoin-joukkorahoitusta. Ensivaikutelman perusteella ne eivät
kuitenkaan vaikuta teknisesti hyviltä ja useimpien käyttäjämäärät ovta
myös aika pieniä. Meille voi laittaa viestiä, jos ideoita
lähetyskustannusten kattamiseksi löytyy!</p>

<!-- Who we are? -->

<h3 id="contribution">Kuinka voin auttaa?</h3>

<p>Varainkeruusta on Suomessa puhuttu viime
aikoina. <a href="http://www.finlex.fi/fi/laki/ajantasa/2006/20060255">Rahankeräyslain</a>
mukaan yritykset eivät voi harjoittaa vastikkeetonta
rahankeräystä. Tässä tapauksessa kuitenkin toimimme vastikkeellisesti,
eli toimitamme radiolähetystä.</p>

<p>Kaikki projektin Bitcoin-osoitteeseen lähetetyt varat tullaan
käyttämään säännöllisen lähetyksen kustannuksiin. Jos projekti syystä
tai toisesta peruuntuu, palautamme rahat takaisin samoihin
osoitteisiin, joista ne ovat tulleet.</p>

<p>Projektin taloudellisen tukemisen ohella on myös muita tapoja
edistää projektia. Työtämme voi helpottaa osallistumalla sovelluksen
kehittämiseen, webbisivujen paranteluun ym. Ota rohkeasti
yhteyttä <a href="mailto:kryptoradio@koodilehto.fi">sähköpostitse</a>. Salausta
varten voit
käyttää <a href="http://pgp.mit.edu/pks/lookup?op=get&search=0xC243893F4EE92830">PGP-avaintamme</a>.</p>

<p>Tervetuloa myös IRC-kanavallemme nimeltään <strong>#bitcoinradio</strong>. Kanava sijaitsee FreeNode-verkossa.</p>
